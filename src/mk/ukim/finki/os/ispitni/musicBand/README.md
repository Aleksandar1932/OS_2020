Синхронизација на музичари
======

На еден натпревар за талентирани музичари, потребно е да се формираат и настапат музички групи кои се состојат од точно 2 пејачи и 3 гитаристи.

Во процесот на формирање и настап на музичките групи, се чека да пристигнат сите потребни музичари за формирање на една музичка група, по што започнуваат со нивниот настап. Имате бесконечна количина од пејачи и гитаристи. Музичките групи, составени од 2 пејачи и 3 гитаристи се формираат и настапуваат една по една.

Потребно е да го синхронизирате формирањето и настапот на музичките групи со користење на следните функции:

 - `state.play()` - Кажува дека може да се формира и настапи музичката група
    - Треба да се повика од сите музичари кои учествуваат во процесот на формирање на групата. 
    - Доколку не се присутни сите потребни музичари, ќе добиете порака за грешка.
    - Доколку методот е повикан од повеќе од 2 пејачи и 3 гитаристи, ќе добиете порака за грешка. 
 - `state.evaluate()` - Проверува дали настапот на музичката група бил успешен
    - Се повикува **само од еден** музичар по формирањето и настапот на групата.
       - Вие одлучете од кој музичар (отстранете го овој повик од `execute()` методот на другата класа). 
    - Доколку не е формирана групата и не завршила со настапот (не е завршен `state.play()` методот кај сите музичари), ќе добиете порака за грешка.
    - За време на проверката, сите членови на групата мора да останат присутни.
    
За решавање на задачата, преземете го проектот со клик на копчето `Starter file`, отпакувајте го и отворете го со Eclipse или Netbeans.  

Вашата задача е да ги имплементирате методите `execute()` од класите `Singer` и `GuitarPlayer`, кои се наоѓаат во фајлот `MusicBand.java`. При решавањето можете да користите семафори и монитори по ваша желба и нивната иницијализација треба да ја направите во `init()` методот.

При стартувањето на класата, сценариото ќе се повика 10 пати, со креирање на голем број инстанци од класите `Singer` и `GuitarPlayer` и паралелно само еднаш ќе се повика нивниот `execute()` метод. 

Решението треба да се прикачи според инструкциите подолу.